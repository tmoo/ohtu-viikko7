# Ryhmätyö ohjelmistokehityksessä
Kandidaatintutkielmassaan Ryhmätyö ohjelmistokehityksessä Kenny Heinonen esittelee ryhmässä tapahtuvan ohjelmistokehityksen menetelmiä sekä siinä auttavia luonteenpiirteitä ja taitoja.
Menetelmistä Heinonen mainitsee ketterät menetelmät, erityisesti Scrumin ja Extreme Programmingin (XP). Ketterissä menetelmissä luotetaan yksilöiden vuorovaikutukseen: kehittäjien välillä ja kehittäjien ja asiakkaan välillä. Ketterät ryhmät organisoituvat sisäisesti ja pyrkivät ennen kaikkea tyydyttämään asiakkaan tarpeet.
Mainittuja auttavia luonteenpiirteitä ovat joustavuus ja mukautuvuus, hyvät kommunikointitaidot, älykkyys sekä mukavuus. Huonot kommunikointitaidot on määritelty seuraavasti: ei raportoi ongelmista, on haluton kuuntelemaan muiden ideoita, on itsepäinen tai ei kunnioita muita. Eri persoonallisuustypit parantavat ryhmän työskentelyä ja eri vaiheissa voi eri persoonallisuudesta olla hyötyä.
Heinonen toteaa, että ryhmätyötaitoja ei huomioida tarpeeksi opetuksessa, vaikka ryhmäprojekteja on lisätty alan koulutuksessa. Varsinaisia ryhmätyötaitoja ei kuitenkaan opeteta, jolloin kokemus voi olla epämiellyttävä. Heinonen esittelee useita menetelmiä ryhmätyötaitojen parantamiseksi.
