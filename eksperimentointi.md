# Jatkuva eksperimentointi ohjelmistokehityksen tukena

Kandidaatintutkielmassaan Jatkuva eksperimentointi ohjelmistokehityksen tukena Esa Kortelainen esittelee lean-filosofiaa ja jatkuvan tulosten ja käyttödatan hyödyntämisen hyötyjä ohjelmistotuotannossa.

Lean-filosofia on lähtöisin Toyotalta, jossa eri osia tuotettiin juuri ajoissa eli vasta kun niitä tarvitaan. Kortelainen esittelee Mary ja Tom Poppendieckin kirjassa Lean Software Development esitetyt seitsemän lean-periaatetta ohjelmistotuotantoon sovellettuna. Niitä ovat: 1. Optimoi kokonaisuus, 2. älä haaskaa, 3. rakenna laadukkaasi, 4. opi jatkuvasti, 5. tuota nopeasti, 6. osallista jokainen ja 7. kehity koko ajan paremmaksi. Lean Startupin ytimeksi Kortelainen toteaa liiketoimintahypoteesiin: muodostetaan hypoteesi tuotteen kysynnästä, rakennetaan minimituote ja katsotaan, onko sillä todella kysyntää. Tämä toteuttaa sykliä rakenna, mittaa, opi.

Kortelainen kertoo, että usein tuotteita kehitetään mielipiteiden, usein kehittäjien itsensä tai tuotteen tilanneen asiakkaan, perusteella, eikä oikean käyttödatan. Tämän voi korjata jatkuvalla eksperimentoinnilla: ohjelmistoa kehitetään kenttäkokeiden tulosten pohjalta. Ohjelmiston vaatimuksia on muutettava aina kun siihen ilmenee aihetta, eikä niitä jäädytetä aikaisessa vaiheessa,  kuten perinteisesti on ollut tapana.

Kortelainen tekee johtopäätöksen, että jatkuva eksperimentaatio ja asiakasdatan hyödyntäminen helpottaa käyttäjille hyödyllisten ohjelmistojen tuottamista. Hän korostaa, että etenkin internet-palveluissa tämä on tärkeää, sillä vanhentuneet sovellukset hylätään nopeasti.
